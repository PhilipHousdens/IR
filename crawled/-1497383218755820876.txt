{"url": "https://cmu.ac.th/th/content/D7ABB770-4C2B-41EE-825E-720939F6DFD4", "title": "มหาวิทยาลัยเชียงใหม่ : Chiang Mai University, THAILAND", "text": "CMU             หลักสูตร    แยกตามคณะ    ค้นหาหลักสูตร    ปริญญาตรี    ปริญญาโท    ปริญญาเอก    หลักสูตรอื่นๆ     |   การศึกษา    การรับสมัครระดับปริญญาตรี    การรับสมัครระดับบัณฑิตศึกษา    การรับสมัครหลักสูตรนานาชาติ    ทุนอธิการบดีมหาวิทยาลัยเชียงใหม่     |   คณะและหน่วยงาน    คณะ    หน่วยงาน    ส่วนงานอื่นๆ     |   TH    EN    CN                                 TH  EN  CN     หลักสูตร    แยกตามคณะ    ค้นหาหลักสูตร    ปริญญาตรี    ปริญญาโท    ปริญญาเอก    หลักสูตรอื่นๆ      การศึกษา    การรับสมัครระดับปริญญาตรี    การรับสมัครระดับบัณฑิตศึกษา    การรับสมัครหลักสูตรนานาชาติ    ทุนอธิการบดีมหาวิทยาลัยเชียงใหม่      คณะและหน่วยงาน    คณะ    หน่วยงาน    ส่วนงานอื่นๆ       ข่าวสาร    ข่าวงานวิจัยและนวัตกรรม    ข่าวเด่น    ข่าวบุคคลเด่น    รางวัลและความภาคภูมิใจ    ประชุมสัมมนา/กิจกรรมของมหาวิทยาลัย    ภาพข่าวผู้บริหาร    ข่าวรับสมัครงาน    ข่าวจัดซื้อจัดจ้าง    ปฏิทินกิจกรรม    COVID-19 และ PM2.5      เกี่ยวกับ มช.    ประวัติความเป็นมา    60 ปี มช.    ปณิธาน/วิสัยทัศน์/พันธกิจ/ค่านิยมและวัฒนธรรมองค์กร    อำนาจหน้าที่    สัญลักษณ์มหาวิทยาลัย    เกี่ยวกับมช.    ข้อมูลสาธารณะ    CMU 360 องศา    SDGs    โครงสร้างองค์กรและการบริหารมหาวิทยาลัยเชียงใหม่    แผนพัฒนาการศึกษามช. ระยะ 5 ปี    คณะกรรมการสภามหาวิทยาลัย    คณะผู้บริหารมหาวิทยาลัย    ผู้บริหารส่วนงาน    ผู้บริหารหน่วยงาน    สภาพนักงาน    Download CMU Powerpoint Template    ช่องทางการสอบถามข้อมูล (Q&A)    นโยบายคุ้มครองข้อมูลส่วนบุคคล      ติดต่อเรา    เสนอแนะ/ร้องเรียน                             ทุนการศึกษา   Scholarships              ทุนการศึกษา    มหาวิทยาลัยเชียงใหม่มีนโยบายให้ความช่วยเหลือนักศึกษาที่ขาดแคลนทุนทรัพย์ในการศึกษา โดยจัดสวัสดิการด้านการเงินให้นักศึกษาที่มีความจำเป็น ดังนี้  ทุนเตรียมความพร้อมเป็นนักศึกษามหาวิทยาลัยเชียงใหม่  คณะกรรมการส่งเสริมมหาวิทยาลัยเชียงใหม่ได้ร่วมกันรณรงค์จัดหาเงินช่วยเหลือพิเศษ และมอบหมายให้คณะกรรมการทุนการศึกษามหาวิทยาลัยเชียงใหม่พิจารณาคัดเลือกนักเรียน ที่ผ่านการสอบเข้าศึกษาต่อมหาวิทยาลัยเชียงใหม่ ในระบบโควตา 17 จังหวัดภาคเหนือ ที่ขาดแคลนทุนทรัพย์ในการศึกษา เพื่อใช้จ่ายในการรายงานตัวเป็นนักศึกษา เช่น ค่าเดินทาง ค่าเครื่องแต่งกาย ค่าอุปกรณ์ ในภาคการศึกษาที่ 1 ของปีการศึกษา คนละ 10,000 บาท เงินทุนการศึกษาดังกล่าวได้จัดสรรให้นักเรียนทุกปีการศึกษา โดยมีนักเรียนที่ผ่านการคัดเลือกจำนวนประมาณ 100 ทุน ต่อปีการศึกษา นักเรียนที่มีความประสงค์จะขอรับเงินดังกล่าว สามารถสมัครผ่านระบบทุนการศึกษา โดยเปิดรับสมัครในช่วงเวลาการประกาศผลประกาศรายชื่อผู้ผ่านการคัดเลือกเบื้องต้นเข้าศึกษาในมหาวิทยาลัยเชียงใหม่ (TCAS รอบที่ 2 โควตา Quota) เป็นประจำทุกปี   ทุนการศึกษามหาวิทยาลัยเชียงใหม่  ทุนการศึกษาแยกเป็น 2 ส่วน คือ   ทุนการศึกษาส่วนกลาง เป็นทุนการศึกษาที่เจ้าของทุนไม่ได้ระบุให้นักศึกษาคณะใดคณะหนึ่งโดยเฉพาะ มีจำนวนปีละประมาณ 600 – 1,000 ทุน  ทุนการศึกษาคณะ เป็นทุนการศึกษาที่เจ้าของทุนระบุคณะของนักศึกษา ที่ต้องการจะให้ทุนการศึกษา มีจำนวนปีละประมาณ 1,500 ทุน (รวม 20 คณะและ 2 วิทยาลัย)   นักศึกษามีสิทธิสมัครขอรับทุนการศึกษาได้ทั้ง 2 ส่วน โดยแบ่งออกเป็น   นักศึกษาที่ประสงค์ขอรับทุนการศึกษาคณะ ให้ติดต่อคณะที่นักศึกษาสังกัด  นักศึกษาที่ประสงค์จะสมัครขอรับทุนการศึกษาส่วนกลาง ติดตามข่าวสารที่   เว็บไชต์กองพัฒนานักศึกษา http://sdd.oop.cmu.ac.th  สารสนเทศด้านการพัฒนานักศึกษา มหาวิทยาลัยเชียงใหม่ CMU SIS  (นักศึกษาเข้าสู่ระบบด้วยอีเมล์มหาวิทยาลัย หรือ CMU IT Account) https://sis.cmu.ac.th  เพจงานทุนการศึกษาและสร้างเสริมสุขภาวะ https://www.facebook.com/ScholarshipsCMU   ทั้งนี้ กรณีสมัครขอรับทุนการศึกษาส่วนกลาง มหาวิทยาลัยจะมีประกาศแจ้งเงื่อนไข และวิธีการรับสมัครให้นักศึกษาทราบ ปีการศึกษาละ 2 ครั้ง ดังนี้   ครั้งที่ 1 ทุนการศึกษาสำหรับนักศึกษาชั้นปีที่ 1  กำหนดการรับสมัคร : ตั้งแต่วันรายงานตัวขึ้นทะเบียนเป็นนักศึกษาใหม่ ก่อนเปิดภาคเรียนที่ 1 ของปีการศึกษา ไปจนถึงหลังเปิดภาคเรียน 2 สัปดาห์  รวมเป็นระยะเวลาประมาณ 4 สัปดาห์  กำหนดการสัมภาษณ์ : ภายในเวลา 1 เดือน หลังจากวันที่ปิดรับสมัคร  กำหนดการประกาศผล : ประมาณกลางภาคการศึกษา     ครั้งที่ 2 ทุนการศึกษาสำหรับนักศึกษาทุกชั้นปี  กำหนดการรับสมัครและสัมภาษณ์ : ดำเนินการตั้งแต่ภาคเรียนที่ 2  เพื่อจัดสรรทุนให้แก่นักศึกษาในปีการศึกษาถัดไป   ติดตามข่าวสารทุนการศึกษาอื่นๆ เพิ่มเติม ได้ที่นี่ http://sdd.oop.cmu.ac.th/th/sclmenu    กองทุนเงินให้กู้ยืมเพื่อการศึกษาของรัฐบาล (กยศ.)  กองทุนเงินให้กู้ยืมเพื่อการศึกษา (กยศ.) แบ่งออกเป็น 2 ลักษณะ คือ  ลักษณะที่ 1  เงินกู้ยืมเพื่อการศึกษา ให้แก่นักเรียนหรือนักศึกษาที่ขาดแคลนทุนทรัพย์ (หรือ กยศ. เดิม)  ลักษณะที่ 2  เงินกู้ยืมเพื่อการศึกษา ให้แก่นักเรียนหรือนักศึกษาที่ศึกษาในสาขาวิชาที่เป็นความต้องการหลัก ซึ่งมีความชัดเจนของการผลิตกำลังคนและมีความจำเป็นต่อการพัฒนาประเทศ (หรือ กรอ. เดิม)  กองทุนเงินให้กู้ยืมเพื่อการศึกษา เป็นกองทุนสำหรับนักศึกษาที่ให้กู้ยืมเพื่อเป็นค่าใช้จ่ายในส่วนของค่าเล่าเรียนตามอัตราค่าเล่าเรียนที่รัฐบาลกำหนดแล้วค่อยผ่อนใช้คืนภายหลังเมื่อสำเร็จการศึกษาหรือเลิกการศึกษาแล้ว ตามเกณฑ์ที่กองทุนฯ กำหนด แบ่งออกเป็น 2 ส่วน ได้แก่ค่าเล่าเรียน และค่าครองชีพ ซึ่งผู้ที่มีความประสงค์ขอกู้ยืมเงินกองทุนฯ จะต้องมีคุณสมบัติ ตามประกาศคณะกรรมการกองทุนเงินให้กู้ยืมเพื่อการศึกษา นักศึกษาสามารถติดต่อสอบถามรายละเอียดเพิ่มเติมได้ที่ งานทุนและบริการ กองพัฒนานักศึกษา และหน่วยกิจการนักศึกษาคณะที่นักศึกษาสังกัดได้ทุกวันในเวลาราชการ  เว็บไชต์ http://sdd.oop.cmu.ac.th/th/studentloan  เพจงานทุนการศึกษาและสร้างเสริมสุขภาวะ https://www.facebook.com/ScholarshipsCMU     บริการเงินยืมฉุกเฉินมหาวิทยาลัย  มหาวิทยาลัยเชียงใหม่มีกองทุนสำหรับให้นักศึกษายืมโดยไม่คิดดอกเบี้ย ในกรณีที่นักศึกษามีความจำเป็นต้องใช้จ่ายในการศึกษาอย่างฉุกเฉินเร่งด่วน โดยนักศึกษาสามารถติดต่อขอรับแบบฟอร์มเงินยืมฉุกเฉินที่หน่วยพัฒนาคุณภาพนักศึกษาคณะที่นักศึกษาสังกัด ซึ่งเงื่อนไขในการยืมอยู่ในดุลยพินิจของคณะ ทั้งนี้หากคณะไม่มีเงินยืมฉุกเฉินเพียงพอ จะดำเนินยืมเงินมายังกองพัฒนานักศึกษา สำนักงานมหาวิทยาลัย  โดยมีหลักเกณฑ์ เป็นนักศึกษาระดับปริญญาตรีที่ได้ลงทะเบียนเรียนในภาคการศึกษานั้น ๆ มหาวิทยาลัยอนุมัติให้ยืมได้ตามเหตุผลจำเป็นของนักศึกษา  โดยนักศึกษาจะต้องได้รับความเห็นชอบจากคณบดี หรือรองคณบดีฝ่ายกิจการนักศึกษาคณะที่นักศึกษาสังกัด  ในกรณีที่ผู้ปกครอง หรือผู้อุปการะของนักศึกษาประสบอุบัติเหตุเสียชีวิต โดยกะทันหัน หรือครอบครัวประสบอัคคีภัย วาตภัย ล้มละลาย หรือภัยพิบัติอย่างอื่น ที่เป็นผลกระทบถึงนักศึกษาที่กำลังศึกษาอยู่โดยตรงให้คณะที่นักศึกษาสังกัดเสนอให้มหาวิทยาลัยเชียงใหม่พิจารณา โดยใช้เงินจากกองทุนฉุกเฉินนี้ ช่วยเหลือนักศึกษาเป็นกรณี ๆ ไป  ในกรณีที่มีเหตุผลและความจำเป็นอย่างอื่น เพื่อสนับสนุนการศึกษาของ นักศึกษากรณีใดกรณีหนึ่ง ให้อยู่ในดุลยพินิจของอธิการบดีเป็นกรณีพิเศษเป็นราย ๆ ไป ด้วยการให้ยืมหรือใช้เงินกองทุนนี้ นักศึกษาที่ยืมเงินฉุกเฉินจากมหาวิทยาลัยเชียงใหม่ จะต้องส่งใช้คืนเงินยืมภายในภาคการศึกษานั้น ๆ  ทุนทำงาน  ทุนทำงานเป็นทุนการศึกษาที่ให้นักศึกษาได้ใช้ช่วงเวลาที่ไม่มีชั่วโมงเรียน เพื่อช่วยทำงานภายในมหาวิทยาลัยเชียงใหม่ \r\nโดยมีวัตถุประสงค์เพื่อเป็นการส่งเสริมให้นักศึกษามีรายได้จากการทำงานในระหว่างการศึกษาเล่าเรียน \r\nเป็นการแบ่งเบาภาระผู้ปกครอง ทั้งยังเป็นการเพิ่มพูนประสบการณ์จริงในการทำงานส่งเสริมให้นักศึกษามีความรับผิดชอบ \r\nในการช่วยเหลือตนเองและรู้จักการบริหารเวลา และเป็นการสร้างค่านิยมที่ดีให้แก่นักศึกษาต่อการทำงานหารายได้ \r\nโดยจ่ายค่าตอบแทนแก่นักศึกษามหาวิทยาลัยเชียงใหม่ที่ช่วยปฏิบัติงาน ในอัตราค่าตอบแทนชั่วโมงละ 50 บาท  ข้อมูลทุนเพิ่มเติม        ทุนการศึกษา           กองทุนให้กู้ยืมเพื่อการศึกษา (กยศ.)           สมัครทุนส่วนกลาง           สมัครกองทุนเงินให้กู้ยืมเพื่อการศึกษา       ข้อมูลทุนการศึกษาระดับบัณฑิตศึกษา   ทุนการศึกษาระดับบัณฑิตศึกษา  ทุนอธิการบดีมหาวิทยาลัยเชียงใหม่ (สำหรับระดับปริญญาโทและปริญญาเอก)  กิจกรรมบัณฑิตศึกษา    ติดตามข่าวสารทุนการศึกษาอื่นๆ เพิ่มเติม ได้ที่นี่ Website: http://sdd.oop.cmu.ac.th/th/sclmenu โดยกองพัฒนานักศึกษา มหาวิทยาลัยเชียงใหม่ Website: http://inter.oop.cmu.ac.th/ird-scholarship.php โดยกองวิเทศสัมพันธ์ สำนักงานมหาวิทยาลัย มหาวิทยาลัยเชียงใหม่                     Copyright © 2019 Chiang Mai University, All rights reserved.  by Information Technology Service Center          ติดต่อมหาวิทยาลัย   มหาวิทยาลัยเชียงใหม่ 239 ถนนห้วยแก้ว ต.สุเทพ อ.เมือง จ.เชียงใหม่ 50200 โทรศัพท์ :+66 5394 1300 โทรสาร : +66 5321 7143 อีเมล : contacts@cmu.ac.th  ศูนย์สื่อสารองค์กรและนักศึกษาเก่าสัมพันธ์ โทรศัพท์ : +66 5394 3333, +66 5394 4444 โทรสาร : +66 5394 4900 อีเมล : ccarc@cmu.ac.th  กองวิเทศสัมพันธ์ สำนักงานมหาวิทยาลัย          บริการสำคัญ   สมุดโทรศัพท์มหาวิทยาลัยเชียงใหม่   แผนที่มหาวิทยาลัยเชียงใหม่   การบริจาค*   CMU MAIL   CMU MIS   สำหรับเจ้าหน้าที่        เยี่ยมชมมหาวิทยาลัยเชียงใหม่    CMU 360 องศา     ช่องทางสื่อสาร Website : https://www.cmu.ac.th", "url_lists": []}