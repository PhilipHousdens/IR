{"url": "https://cmu.ac.th/th/cmu/symbol", "title": "มหาวิทยาลัยเชียงใหม่ : Chiang Mai University, THAILAND", "text": "CMU             หลักสูตร    แยกตามคณะ    ค้นหาหลักสูตร    ปริญญาตรี    ปริญญาโท    ปริญญาเอก    หลักสูตรอื่นๆ     |   การศึกษา    การรับสมัครระดับปริญญาตรี    การรับสมัครระดับบัณฑิตศึกษา    การรับสมัครหลักสูตรนานาชาติ    ทุนอธิการบดีมหาวิทยาลัยเชียงใหม่     |   คณะและหน่วยงาน    คณะ    หน่วยงาน    ส่วนงานอื่นๆ     |   TH    EN    CN                                 TH  EN  CN     หลักสูตร    แยกตามคณะ    ค้นหาหลักสูตร    ปริญญาตรี    ปริญญาโท    ปริญญาเอก    หลักสูตรอื่นๆ      การศึกษา    การรับสมัครระดับปริญญาตรี    การรับสมัครระดับบัณฑิตศึกษา    การรับสมัครหลักสูตรนานาชาติ    ทุนอธิการบดีมหาวิทยาลัยเชียงใหม่      คณะและหน่วยงาน    คณะ    หน่วยงาน    ส่วนงานอื่นๆ       ข่าวสาร    ข่าวงานวิจัยและนวัตกรรม    ข่าวเด่น    ข่าวบุคคลเด่น    รางวัลและความภาคภูมิใจ    ประชุมสัมมนา/กิจกรรมของมหาวิทยาลัย    ภาพข่าวผู้บริหาร    ข่าวรับสมัครงาน    ข่าวจัดซื้อจัดจ้าง    ปฏิทินกิจกรรม    COVID-19 และ PM2.5      เกี่ยวกับ มช.    ประวัติความเป็นมา    60 ปี มช.    ปณิธาน/วิสัยทัศน์/พันธกิจ/ค่านิยมและวัฒนธรรมองค์กร    อำนาจหน้าที่    สัญลักษณ์มหาวิทยาลัย    เกี่ยวกับมช.    ข้อมูลสาธารณะ    CMU 360 องศา    SDGs    โครงสร้างองค์กรและการบริหารมหาวิทยาลัยเชียงใหม่    แผนพัฒนาการศึกษามช. ระยะ 5 ปี    คณะกรรมการสภามหาวิทยาลัย    คณะผู้บริหารมหาวิทยาลัย    ผู้บริหารส่วนงาน    ผู้บริหารหน่วยงาน    สภาพนักงาน    Download CMU Powerpoint Template    ช่องทางการสอบถามข้อมูล (Q&A)    นโยบายคุ้มครองข้อมูลส่วนบุคคล      ติดต่อเรา    เสนอแนะ/ร้องเรียน                             สัญลักษณ์มหาวิทยาลัย   The University’s Logo           สัญลักษณ์มหาวิทยาลัย        คลิกที่นี่เพื่อดาวน์โหลด ตราสัญลักษณ์มหาวิทยาลัยเชียงใหม่ :    https://cmu.ac.th/ci/university-symbol/          ตราสัญลักษณ์มหาวิทยาลัย              ตราและเครื่องหมายมหาวิทยาลัยเชียงใหม่ ในภาคภาษาไทย  เป็นรูปวงกลมซ้อนกันสองวง วงกลมชั้นนอกจำนวนสองเส้นเป็นขอบของตราเครื่องหมาย และวงกลมชั้นในหนึ่งเส้น ช่องระหว่างวงกลมสองชั้นด้านบน   มีอักษรไทยภาษาบาลีว่า “อตฺตานํ ทมยนฺติ ปณฺฑิตา” ด้านล่างมีอักษรไทยว่า “มหาวิทยาลัยเชียงใหม่ พ.ศ. ๒๕๐๗”  ระหว่างต้นและปลายอักษรด้านบนและด้านล่างมีรูปดอกสักหนึ่งรูปคั่นกลางทั้งด้านซ้ายและด้านขวา ด้านละหนึ่งรูป ภายในวงกลมมีรูปช้างอยู่ในท่าก้าวย่าง และใช้งวงชูคบเพลิงรัศมีแปดแฉก หันหน้าไปทางซ้าย       ตราและเครื่องหมายมหาวิทยาลัยเชียงใหม่ ในภาคภาษาอังกฤษ  เหมือนกับตรา และเครื่องหมายของมหาวิทยาลัยเชียงใหม่ในภาคภาษาไทย แต่เปลี่ยนอักษรไทยจาก  “อตฺตานํ ทมยนฺติ ปณฺฑิตา” และ  “มหาวิทยาลัยเชียงใหม่ พ.ศ. ๒๕๐๗” เป็นอักษรภาษาอังกฤษว่า “Attānaṃ  Damayanti Paṇḍitā”  และ  “CHIANG MAI  UNIVERSITY  SINCE 1964”  ตามลำดับ       สัญลักษณ์มหาวิทยาลัยเชียงใหม่  คือ รูปในวงกลมชั้นใน ได้แก่ รูปช้างอยู่ในท่าก้าวย่าง และใช้งวงชูคบเพลิงรัศมีแปดแฉก             การใช้งานตราและเครื่องหมายมหาวิทยาลัยเชียงใหม่       ใช้ในพิธีการ รูปวงกลมทั้งสองชั้นและรูปดอกสักเป็นสีเขียว อักษรทั้งด้านบนและด้านล่าง พื้นช่องระหว่างวงกลมสองชั้นเป็นสีขาว และพื้นวงกลมวงในเป็นสีม่วงซึ่งเป็นสีประจำมหาวิทยาลัย รูปช้างและคบเพลิงเป็นสีขาว          ระบบสีตราประจำมหาวิทยาลัย           ภาพสีม่วงดอกรัก  ตราช้างและอักษร กำหนดให้ใช้สีม่วงตามสีประจำมหาวิทยาลัย คือ สีม่วงดอกรัก ซึ่งเป็นสีผสมของสี MAGENTA กับ สี CYAN  ในอัตราส่วน  60:40 โดยมีรหัสสีในระบบ  CMYK เป็น M60 C40 หรือรหัสสีในระบบ RGB เป็น R158 G118 B180    ภาพสีเขียว  ขอบวงกลม กำหนดให้ใช้สีเขียว (Virlidian) โดยมีรหัสสีในระบบ CMYK เป็น C83 M36 Y100 K29 หรือรหัสสีในระบบ RGB เป็น R40 G100 B40             ความหมายของตราและเครื่องหมายมหาวิทยาลัยเชียงใหม่         •\tช้างเป็นสัตว์ประจำชาติที่มีคุณค่าสูงมากในภาคเหนือ จึงเป็นสัญลักษณ์ของภาคเหนือ  •\tการก้าวย่างของช้าง หมายถึง ความเจริญก้าวหน้าไปอย่างไม่หยุดยั้ง  •\tคบเพลิง หมายถึง ความสว่างไสวแห่งปัญญาและวิชาการ  •\tรัศมีแปดแฉก หมายถึง คณะทั้งแปดที่มหาวิทยาลัยเชียงใหม่จะจัดตั้งขึ้นตามวัตถุประสงค์ในการจัดตั้งมหาวิทยาลัยเชียงใหม่  •\tดอกสัก เป็นสัญลักษณ์ต้นไม้ทางเศรษฐกิจของภาคเหนือ หมายถึง ความมั่งคั่ง อุดมสมบูรณ์  •\tคำบาลี อตฺตานํ ทมยนฺติ ปณฺฑิตา  เป็นพุทธภาษิตและเป็นภาษิตประจำมหาวิทยาลัยเชียงใหม่ มีความหมายว่า บัณฑิตทั้งหลายย่อมฝึกตน  •\tพ.ศ. 2507 เป็นปีการก่อตั้งมหาวิทยาลัยเชียงใหม่           ข้อกำหนดการใช้งาน       ให้เป็นไปตามราชกิจจานุเบกษา เล่มที่ 128 ตอนพิเศษ 146 ง 2 ธันวาคม 2554 เรื่อง ประกาศมหาวิทยาลัยเชียงใหม่ เรื่อง ตรา เครื่องหมาย และสัญลักษณ์ของมหาวิทยาลัย มีสาระสำคัญ ดังนี้    •\tตรา เครื่องหมาย และสัญลักษณ์ของมหาวิทยาลัยเชียงใหม่ ใช้เฉพาะกิจการของมหาวิทยาลัยเชียงใหม่เท่านั้น  •\tการใช้ตรา เครื่องหมาย หรือสัญลักษณ์ของมหาวิทยาลัยเชียงใหม่เพื่อการค้าจะกระทำมิได้ เว้นแต่เพื่อประโยชน์ในกิจการของมหาวิทยาลัยเชียงใหม่และต้องได้รับอนุญาตเป็นหนังสือจากอธิการบดี หรือผู้ที่อธิการบดีมอบหมาย  •\tการใช้ตรา เครื่องหมาย หรือสัญลักษณ์ของมหาวิทยาลัยเชียงใหม่ที่มิใช่เพื่อประโยชน์ของมหาวิทยาลัยเชียงใหม่ หรือกิจการของมหาวิทยาลัยเชียงใหม่โดยตรงจะกระทำมิได้ ทั้งนี้ หากจะเกิดประโยชน์แก่สมาคมนักศึกษาเก่าของมหาวิทยาลัยเชียงใหม่ หรือกลุ่มนักศึกษาเก่ามหาวิทยาลัยเชียงใหม่ ก็อาจกระทำได้โดยต้องได้รับอนุญาตเป็นหนังสือจากอธิการบดี หรือผู้ที่อธิการบดีมอบหมายก่อน  •\tผู้ได้รับอนุญาตให้ใช้ตรา เครื่องหมาย หรือสัญลักษณ์ของมหาวิทยาลัยเชียงใหม่ ต้องปฏิบัติดังนี้  - ใช้ตามวัตถุประสงค์การขอใช้และตามที่ได้รับอนุญาต  - ใช้ในสถานที่ พื้นที่ หรือบนสิ่งของที่เหมาะสมเช่นวิญญูชนพึงปฏิบัติและด้วยความเคารพในตรา เครื่องหมาย หรือสัญลักษณ์ดังกล่าว  - เมื่อเสร็จสิ้นการใช้ ต้องเก็บรักษาหรือทำลาย เพื่อมิให้บุคคลอื่นนำไปใช้ต่อไป    •\tในกรณีที่ผู้ได้รับอนุญาตให้ใช้ตรา เครื่องหมาย หรือสัญลักษณ์ของมหาวิทยาลัยเชียงใหม่ ไม่ปฏิบัติตามกำหนด ให้อธิการบดีหรือผู้ที่อธิการบดีมอบหมายดำเนินการดังนี้  - ให้สั่งยุติการอนุญาตให้ใช้  - ในกรณีที่เกิดความเสียหายแก่มหาวิทยาลัยเชียงใหม่ให้ดำเนินการตามกฎหมายที่เกี่ยวข้องทันที           ตราสัญลักษณ์ 60 ปี มช.      แนวคิดการออกแบบ           เดินหน้าสู่สากล   สำหรับแนวคิดการออกแบบ เป็นการผสมผสานแนวคิดสองส่วน คือ การรักษาอัตลักษณ์และการเดินหน้าสู่อนาคต บริบทแห่งอัตลักษณ์นำเสนอผ่านความอ่อนช้อยของ เส้นสายกลิ่นอายล้านนา ด้วยมิติอักษรที่มีตัวเลข ๖๐ ไทย และ 60 สากล ไว้ด้วยกันสะท้อนการเป็นแหล่งเรียนรู้แห่งภูมิภาคที่สืบสานวิถีถิ่นควบคู่กับการพัฒนาชาติด้วยนวัตกรรมสอดแทรกด้วยลายเส้นโค้งมนของ ดอกทองกวาว ชูช่อต้อนรับวาระใหม่ที่จะมาถึง     เอกลักษณ์ที่สำคัญของตราสัญลักษณ์ ถ่ายทอดผ่าน ลูกช้าง ที่กำลังเดินหน้าผ่าน ห่วงหรือวงล้อความยั่งยืน แห่งยุคสมัยสะท้อนให้เห็นถึงความมุ่งมั่น ทุ่มเท และการพัฒนาอย่างรอบด้านตลอดระยะเวลากว่า 60 ปี และพร้อมก้าวต่อไปอย่างมั่นคง         โทนสี (COLOR SCHEME)                    ตราสัญลักษณ์ (MAIN LOGO)          แจ้งความประสงค์ การขอใช้ตราสัญลักษณ์ครบรอบ 60 ปี แห่งการสถาปนามหาวิทยาลัยเชียงใหม่ สำหรับหน่วยงานภายในมหาวิทยาลัย ที่ https://cmu.to/Logo60th-request โดยใช้ CMU IT Account (@cmu.ac.th) ของมหาวิทยาลัยเชียงใหม่ในการเข้าสู่ระบบ  สอบถามเพิ่มเติมได้ที่ ศูนย์สื่อสารองค์กรและนักศึกษาเก่าสัมพันธ์ มช. โทร. 053-94-3022 , 0-5394-4444 หรือ ccarc@cmu.ac.th       อัตลักษณ์มหาวิทยาลัย      พุทธสุภาษิตประจำมหาวิทยาลัย       อตฺตานํ ทมยนฺติ ปณฺฑิตา มีความหมายว่า บัณฑิตทั้งหลายย่อมฝึกตน         พระพุทธรูปประจำมหาวิทยาลัย            พระพุทธพิงคนคราภิมงคล    พระพุทธทศพลชินราช     พระพุทธหริภุญไชยสุภมงคล             ดอกไม้ประจำมหาวิทยาลัย            ดอกทองกวาว             ข้อมูลอ้างอิง         •\tประกาศมหาวิทยาลัยเชียงใหม่ เรื่อง ตรา เครื่องหมาย และสัญลักษณ์ของมหาวิทยาลัย  •\tระเบียบมหาวิทยาลัยเชียงใหม่ ว่าด้วยการจัดการทรัพย์สินทางปัญญา พ.ศ. 2554  •\tการเทียบรหัสสีตราสัญลักษณ์ ระบบสีของมหาวิทยาลัยเชียงใหม่   •\tติดต่อสอบถามรายละเอียดเพิ่มเติมได้ที่ ศูนย์สื่อสารองค์กรและนักศึกษาเก่าสัมพันธ์ ภารกิจสื่อสารภาพลักษณ์  หมายเลขโทรศัพท์ 053-944-1301         ตราสัญลักษณ์รองอย่างเป็นทางการ (SUB-LOGO SIGNATURE)      ตราสัญลักษณ์รอง (SUB-LOGO SIGNATURE)                 โทนสี (COLOR SCHEME)                 แนวความคิดในการออกแบบ (DESIGN CONCEPT)          แนวความคิดในการออกแบบ ได้รับแรงบันดาลใจมาจากวิสัยทัศน์ของมหาวิทยาลัย ที่ต้องการจะมุ่งเน้นและให้ความสำคัญในด้านการนำเทคโนโลยีและนวัตกรรมมาปรับใช้ เพื่อการพัฒนาในหลายๆด้านของมหาวิทยาลัย ดังนั้นงานออกแบบตราสัญลักษณ์ จึงเลือกใช้รูปทรงกลมที่มีลักษณะการเคลื่อนไหวแบบพลวัตจนทำให้เกิดตัวอักษร CMU เพื่อสื่อถึงแนวทางการพัฒนามหาวิทยาลัยเชียงใหม่ \r\n                    ที่ไม่หยุดนิ่งอยู่กับที่ มีการเคลื่อนไหวและพัฒนาตลอดเวลาอย่างต่อเนื่องเป็นพลวัตโดยได้เลือกใช้สีหลักคือสีม่วงซึ่งเป็นสีของมหาวิทยาลัยเชียงใหม่ มาผสมผสานกับสีเหลืองแกมสัมของดอกทองกวาว ซึ่งมีนัยยะของการเป็นสีแห่งนวัตกรรมและความคิดสร้างสรรค์ สะท้อนผ่านงานออกแบบที่มีความสมดุลและเรียบง่ายภายใต้ความหมายแฝงภายในตราสัญลักษณ์ดังกล่าว          Number One Innovation University in Thailand การเป็นมหาวิทยาลัยอันดับ 1 ในด้านนวัตกรรมของประเทศไทย Innovation is The First Priority นวัตกรรมคือ สิ่งสำคัญอันดับแรกของมหาวิทยาลัยเชียงใหม่        Spin to innovation and creative         Dynamic พลวัต         Balance สมดุล เท่ากัน                คลิกที่นี่เพื่อดาวน์โหลด ตราสัญลักษณ์มหาวิทยาลัยเชียงใหม่ :    https://cmu.ac.th/ci/university-symbol/        มาตรฐานสีประจำคณะ/วิทยาลัย/สถาบัน (FACULTY/ COLLEGE/ INSTITUTE COLOR)      มาตรฐานสีประจำคณะ/วิทยาลัย/สถาบัน (FACULTY/ COLLEGE/ INSTITUTE COLOR)                                                     Copyright © 2019 Chiang Mai University, All rights reserved.  by Information Technology Service Center          ติดต่อมหาวิทยาลัย   มหาวิทยาลัยเชียงใหม่ 239 ถนนห้วยแก้ว ต.สุเทพ อ.เมือง จ.เชียงใหม่ 50200 โทรศัพท์ :+66 5394 1300 โทรสาร : +66 5321 7143 อีเมล : contacts@cmu.ac.th  ศูนย์สื่อสารองค์กรและนักศึกษาเก่าสัมพันธ์ โทรศัพท์ : +66 5394 3333, +66 5394 4444 โทรสาร : +66 5394 4900 อีเมล : ccarc@cmu.ac.th  กองวิเทศสัมพันธ์ สำนักงานมหาวิทยาลัย          บริการสำคัญ   สมุดโทรศัพท์มหาวิทยาลัยเชียงใหม่   แผนที่มหาวิทยาลัยเชียงใหม่   การบริจาค*   CMU MAIL   CMU MIS   สำหรับเจ้าหน้าที่        เยี่ยมชมมหาวิทยาลัยเชียงใหม่    CMU 360 องศา     ช่องทางสื่อสาร Website : https://www.cmu.ac.th", "url_lists": []}