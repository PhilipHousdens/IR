{"url": "https://cmu.ac.th/th/article/d1855038-7bf5-428c-8b4a-5c37a0ced05f", "title": "ข่าวสาร : มช. ฉลองครบรอบ 60 ปี แห่งการสถาปนามหาวิทยาลัย “60 ปี มช. รวมพลังเพื่อการพัฒนาอย่างยั่งยืนด้วยนวัตกรรม” - มหาวิทยาลัยเชียงใหม่", "text": "CMU             หลักสูตร    แยกตามคณะ    ค้นหาหลักสูตร    ปริญญาตรี    ปริญญาโท    ปริญญาเอก    หลักสูตรอื่นๆ     |   การศึกษา    การรับสมัครระดับปริญญาตรี    การรับสมัครระดับบัณฑิตศึกษา    การรับสมัครหลักสูตรนานาชาติ    ทุนอธิการบดีมหาวิทยาลัยเชียงใหม่     |   คณะและหน่วยงาน    คณะ    หน่วยงาน    ส่วนงานอื่นๆ     |   TH    EN    CN                                 TH  EN  CN     หลักสูตร    แยกตามคณะ    ค้นหาหลักสูตร    ปริญญาตรี    ปริญญาโท    ปริญญาเอก    หลักสูตรอื่นๆ      การศึกษา    การรับสมัครระดับปริญญาตรี    การรับสมัครระดับบัณฑิตศึกษา    การรับสมัครหลักสูตรนานาชาติ    ทุนอธิการบดีมหาวิทยาลัยเชียงใหม่      คณะและหน่วยงาน    คณะ    หน่วยงาน    ส่วนงานอื่นๆ       ข่าวสาร    ข่าวงานวิจัยและนวัตกรรม    ข่าวเด่น    ข่าวบุคคลเด่น    รางวัลและความภาคภูมิใจ    ประชุมสัมมนา/กิจกรรมของมหาวิทยาลัย    ภาพข่าวผู้บริหาร    ข่าวรับสมัครงาน    ข่าวจัดซื้อจัดจ้าง    ปฏิทินกิจกรรม    COVID-19 และ PM2.5      เกี่ยวกับ มช.    ประวัติความเป็นมา    60 ปี มช.    ปณิธาน/วิสัยทัศน์/พันธกิจ/ค่านิยมและวัฒนธรรมองค์กร    อำนาจหน้าที่    สัญลักษณ์มหาวิทยาลัย    เกี่ยวกับมช.    ข้อมูลสาธารณะ    CMU 360 องศา    SDGs    โครงสร้างองค์กรและการบริหารมหาวิทยาลัยเชียงใหม่    แผนพัฒนาการศึกษามช. ระยะ 5 ปี    คณะกรรมการสภามหาวิทยาลัย    คณะผู้บริหารมหาวิทยาลัย    ผู้บริหารส่วนงาน    ผู้บริหารหน่วยงาน    สภาพนักงาน    Download CMU Powerpoint Template    ช่องทางการสอบถามข้อมูล (Q&A)    นโยบายคุ้มครองข้อมูลส่วนบุคคล      ติดต่อเรา    เสนอแนะ/ร้องเรียน                             ข่าว                มช. ฉลองครบรอบ 60 ปี แห่งการสถาปนามหาวิทยาลัย “60 ปี มช. รวมพลังเพื่อการพัฒนาอย่างยั่งยืนด้วยนวัตกรรม”   11 มกราคม  2568    ศูนย์สื่อสารองค์กรและนักศึกษาเก่าสัมพันธ์         มหาวิทยาลัยเชียงใหม่ถือเป็นมหาวิทยาลัยแห่งแรกในส่วนภูมิภาค ที่จัดตั้งขึ้นตามนโยบายของรัฐ และเจตนารมณ์ของประชาชนในภาคเหนือ เพื่อให้เป็นศูนย์กลางทางวิชาการและวิชาชีพชั้นสูง และได้เปิดทำการเรียนการสอนวันแรก เมื่อวันที่ 18 มิถุนายน 2507 และได้รับพระมหากรุณาธิคุณจาก พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร รัชกาลที่ 9 เสด็จพระราชดำเนินทรงเปิดมหาวิทยาลัยเชียงใหม่อย่างเป็นทางการ เมื่อวันที่ 24 มกราคม 2508 นับตั้งแต่นั้นเป็นต้นมา มหาวิทยาลัยจึงได้กำหนดให้ วันที่ 24 มกราคมของทุกปี เป็นวันสถาปนามหาวิทยาลัยเชียงใหม่ .  ศาสตราจารย์ ดร.นพ.พงษ์รักษ์ ศรีบัณฑิตมงคล อธิการบดีมหาวิทยาลัยเชียงใหม่ กล่าวว่า ตลอดระยะเวลา ที่ผ่านมา มหาวิทยาลัยเชียงใหม่มีความมุ่งมั่นที่จะดำเนินงานให้เป็นไปตามวิสัยทัศน์จนถึงปัจจุบันได้วางรากฐานอย่างมั่นคง เพื่อรองรับกับพัฒนาการต่างๆ ที่เกิดขึ้นเรื่อยมา รวมทั้งเพื่อให้พร้อมในการเผชิญกับความท้าทายต่างๆ ให้สามารถยืนหยัดในการเป็นสถาบันการศึกษาชั้นนำของประเทศไทย ในการผลิตองค์ความรู้ใหม่ๆ ให้แก่สังคม รวมถึงการพัฒนางานด้านอื่นๆ จากผลสำเร็จของการดำเนินงานที่ผ่านมากว่า 60 ปี มหาวิทยาลัยเชียงใหม่ได้มีความก้าวหน้าและพัฒนาขึ้นจนเป็นมหาวิทยาลัยชั้นนำลำดับต้นๆ ของประเทศและพร้อมทำหน้าที่เป็นกลไกสำคัญในการขับเคลื่อนประเทศไทยมาอย่างต่อเนื่อง โดยปัจจุบันเป็นการบริหารมหาวิทยาลัยเชียงใหม่ในระยะ 4 ปี (พ.ศ.2566-2570) ด้วยแผนพัฒนาการศึกษามหาวิทยาลัยเชียงใหม่ ระยะที่ 13 ได้กำหนดวิสัยทัศน์ \"มหาวิทยาลัยชั้นนำที่รับผิดชอบต่อสังคมเพื่อการพัฒนาที่ยั่งยืนด้วยนวัตกรรม\" . ในปี 2568 นี้ มหาวิทยาลัยเชียงใหม่ได้จัดกิจกรรมเฉลิมฉลอง 60 ปีอย่างยิ่งใหญ่ ในเดือนมกราคม 2568 ภายใต้แนวทาง “60 ปี มช. รวมพลังเพื่อการพัฒนาอย่างยั่งยืนด้วยนวัตกรรม” โดยจะมีทั้งกิจกรรมด้านการศึกษา วิจัยและนวัตกรรม ซึ่งได้รับเกียรติจากผู้ทรงคุณวุฒิระดับประเทศในสาขาต่างๆ มาร่วมถ่ายทอดความรู้ รวมไปถึงการจัดกิจกรรมสร้างสรรค์และสนุกสนานโดยการผลึกพลังของนักศึกษา และบุคลากรมหาวิทยาลัยเชียงใหม่ ได้แก่ . วันที่ 19 มกราคม 2568 จะมีการจัดงานที่ระลึก “วันทรงดนตรี” เพื่อน้อมรำลึกถึงพระอัจฉริยภาพทางด้านดนตรีพระบาทสมเด็จพระบรมชนกาธิเบศรมหาภูมิพลอดุลยเดชมหาราชบรมนาถบพิตร ทรงดนตรีร่วมกับวงดนตรีสากล สโมสรนักศึกษามหาวิทยาลัยเชียงใหม่ เมื่อวันที่ 10 มกราคม 2518 ในงานอุทยานสโมสร พร้อมกับ งานมหกรรม 60 ปี มช. สู่ความยั่งยืน CMU 60 Years Festival งานเฉลิมฉลอง 60 ปี การก่อตั้งมหาวิทยาลัยเชียงใหม่ วันที่ 19 - 23 มกราคม 2568 โดยจะมีกิจกรรมสนุกสนาน การแสดงต่างๆ การยกขบวนบูธอาหารของดีประจำจังหวัดจากทุกภูมิภาคทั่วไทยจากงานสานศิลป์กิ๋นแอ่วอู้ การจำหน่ายงาน Handmade จากฝีมือนักศึกษา มช. รวมทั้งบูธและเกมสนุกๆ จากคณะต่างๆ ณ ลานสังคีตและลานสัก ใกล้กับอ่างแก้วจุดเช็คอินของ มช. . วันที่ 20 - 21 มกราคม 2568 จะเป็นงานด้านการศึกษา CMU Education Expo 2025 : Education for Sustainable Development (ESD) เปิดให้เข้าร่วมงานฟรี ที่หอประชุมมหาวิทยาลัยเชียงใหม่ ซึ่งมีการเชิญแขกรับเชิญสุดพิเศษระดับประเทศมาบรรยายเพื่อจุดประกายแรงบันดาลใจ และสร้างสรรค์ความเป็นตัวตนในโลกที่มีการเปลี่ยนแปลงอย่างรวดเร็ว อาทิ ดร.วิทย์ สิทธิเวคิณ ดร.สันติธาร เสถียรไทย ท่านผู้ว่าธนาคารแห่งประเทศไทย ดร.เศรษฐพุฒิ สุทธิวาทนฤพุฒิ อ.เอกก์ ภทรธนกุล จากจุฬาลงกรณ์มหาวิทยาลัย รวมถึงผู้ประกอบการร้านดัง คุณแต๋ง After yum คุณซีเค เจิง Fastwork คุณทิป Digital Tips เพื่อให้เราได้เรียนรู้และพัฒนากันแบบยั่งยืน นอกจากนี้ ยังมีกิจกรรม Workshops เสริมทักษะที่จำเป็นสำหรับทุก GEN อีกทั้ง CMU Sit in ที่ผู้ร่วมงานจะได้สัมผัสบรรยากาศการเรียนการสอนเสมือนนั่งอยู่ในห้องเรียนจริงๆ พร้อมเยี่ยมชมคณะแบบ Exclusive ตลอดจนยังมีบูธนิทรรศการด้านการศึกษาจากคณะ วิทยาลัย ส่วนงานในมหาวิทยาลัยเชียงใหม่ และเครือข่ายองค์กรชั้นนำมาร่วมจัดแสดงในงาน . วันที่ 22 - 23 มกราคม 2568 จะมีมหกรรมงานวิจัยและนวัตกรรม ประจำปี 2568 ภายใต้แนวคิด CMU Research & Innovation Expo “RESEARCH & INNOVATION FOR SUSTAINABILITY ณ หอประชุม มช. พบกับงานวิจัยที่ล้ำหน้า สู่การใช้ประโยชน์ได้จริง และพัฒนาสู่นวัตกรรม พร้อมทั้งจะมีการบรรยายพิเศษ อาทิ “60 CMU Anniversary Past Present Future for Science Research and Technology” เสวนาพิเศษ “สกสว. และหน่วยบริหารและจัดการทุน ข้อต่อสำคัญสู่การนำงานวิจัยไปใช้ประโยชน์” รวมถึงเวทีเสวนาในประเด็นที่มีผลกระทบต่อการพัฒนางานวิจัย Research & Innovation Showcase โดยการบรรยายได้รับเกียรติจากวิทยากรผู้เชี่ยวชาญ อาทิ ศาสตราจารย์ ดร.สมปอง คล้ายหนองสรวง ผู้อำนวยการสำนักงานคณะกรรมการส่งเสริมวิทยาศาสตร์วิจัยและนวัตกรรม (สกสว.) ดร.กิตติ สัจจาวัฒนา ผู้อำนวยการหน่วยบริหารและจัดการทุนด้านการพัฒนาระดับพื้นที่ (บพท.) รองศาสตราจารย์ ดร.ธงชัย สุวรรณสิชณน์ ผู้อำนวยการหน่วยบริหารและจัดการทุนด้านการเพิ่มความสามารถในการแข่งขันของประเทศ (บพข.) ดร.กอบศักดิ์ ภูตระกูล ประธานสถาบันพัฒนาองค์กรชุมชน (องค์การมหาชน) ดร.วิชาญ อิงศรีสว่าง ผู้อำนวยการสำนักงานพัฒนาการวิจัยการเกษตร (องค์การมหาชน) คุณวิชัย ทองแตงประธานมูลนิธิหนึ่งน้ำใจ รวมถึงศิษย์เก่า มช. และ Start-up ที่ประสบความสำเร็จ เช่น บริษัท ฮอร์แกไนซ์ จำกัด และบริษัท 21ซันแพสชั่น จำกัด พร้อมกันนี้ จะมีการนำเสนอและจัดแสดงนิทรรศการผลงานวิจัยและนวัตกรรมวิจัยของมหาวิทยาลัยเชียงใหม่ การนำเสนอเพื่อเชิดชูเกียรติผู้ได้รับรางวัลระดับชาติและนานาชาติของมหาวิทยาลัยเชียงใหม่ พื้นที่ Consulting Zone ให้บริการความรู ้และคำปรึกษาเกี่ยวกับการการส่งเสริมและผลักดันองค์ความรู้ ด้านวิทยาศาสตร์ เทคโนโลยี และนวัตกรรมออกสู่เชิงพาณิชย์ ตลอดจนมีการจัดงาน Grand Pitching Dday กับการ Pitching นำเสนอธุรกิจของบริษัท Tech Spin-off จากงานวิจัยภายใต้อ่างแก้ว โฮลดิ้ง และบริษัท Start-up จากนักศึกษา มช ภายใต้ builds รวมแล้วกว่า 20 บริษัท โดยมีนักลงทุน Angle Invester, Venture Capital ลงทะเบียนมาร่วมงานกันอย่างคับคั่ง . วันที่ 23 มกราคม 2568 พบกับงาน Presidential Forum : \"Navigating the Future of Higher Education\" ณ ศาลาธรรม มช. โดยได้รับเกียรติจากผู้นำจากมหาวิทยาลัยกว่า 100 คนจากทั่วโลก มาแลกเปลี่ยนความคิดเห็นร่วมกำหนดทิศทางอนาคตทางการศึกษา หารือประเด็นสำคัญที่ภาคการศึกษากำลังเผชิญอยู่ ในยุคที่มีการพัฒนาเทคโนโลยีอย่างรวดเร็ว . วันที่ 24 มกราคม 2568  ช่วงเช้า : จะมีพิธีเฉลิมฉลองครบรอบ 60 ปี แห่งการสถาปนามหาวิทยาลัยเชียงใหม่ พิธีเปิดงานเฉลิมฉลองครบรอบ 60 ปี แห่งการสถาปนามหาวิทยาลัยเชียงใหม่ ปาฐกถาพิเศษ โดยศาสตราจารย์พิเศษ ดร.สุรเกียรติ์ เสถียรไทย นายกสภามหาวิทยาลัยเชียงใหม่ หัวข้อ บทบาทของมหาวิทยาลัยกับการพัฒนาอย่างยั่งยืนท่ามกลางความเปลี่ยนแปลงของโลก ณ หอประชุม มช.  ช่วงเย็น : งาน CMU 60th Anniversary Gala Dinner: The Legacy of Thailand โดยภายในงานจะมีการเสวนาพิเศษในหัวข้อ Sustainability กับอนาคตการศึกษาไทย จากผู้ทรงคุณวุฒิและมีประสบการณ์ด้านการพัฒนาองค์กรอย่างยั่งยืน พร้อมทั้งมีการจัดนิทรรศการ The Legend of CMU: A Timeless Exhibition ณ โรงแรม Chiang Mai Marriott  สำหรับวันที่ 25 มกราคม 2568 จะมีการจัดงานวันคล้ายวันสถาปนามหาวิทยาลัยเชียงใหม่ : พิธีทำบุญเพื่อความเป็นสิริมงคล พิธีมอบรางวัลผู้บริหารดีเด่น รางวัล “ช้างทองคำ” โล่ประกาศเกียรติคุณ ผู้ที่ได้รับพระบรมราชโองการ โปรดเกล้าฯแต่งตั้งให้ดำรงตำแหน่งศาสตราจารย์ ณ ศาลาธรรม ร่วมก้าวไปข้างหน้าอย่างยั่งยืนกับมหาวิทยาลัยเชียงใหม่ โดยติดตามข่าวสารการจัดกิจกรรม 60 ปี มช. ได้ที่ Page Facebook CMU 60th Anniversary Events : https://www.facebook.com/CMU60thAnniversary      งานวิจัยและนวัตกรรม    ข่าวเด่น               แกลลอรี่                                                                                                                                                  ×     RoomID:       Room Name:       Description:          Close                        Copyright © 2019 Chiang Mai University, All rights reserved.  by Information Technology Service Center          ติดต่อมหาวิทยาลัย   มหาวิทยาลัยเชียงใหม่ 239 ถนนห้วยแก้ว ต.สุเทพ อ.เมือง จ.เชียงใหม่ 50200 โทรศัพท์ :+66 5394 1300 โทรสาร : +66 5321 7143 อีเมล : contacts@cmu.ac.th  ศูนย์สื่อสารองค์กรและนักศึกษาเก่าสัมพันธ์ โทรศัพท์ : +66 5394 3333, +66 5394 4444 โทรสาร : +66 5394 4900 อีเมล : ccarc@cmu.ac.th  กองวิเทศสัมพันธ์ สำนักงานมหาวิทยาลัย          บริการสำคัญ   สมุดโทรศัพท์มหาวิทยาลัยเชียงใหม่   แผนที่มหาวิทยาลัยเชียงใหม่   การบริจาค*   CMU MAIL   CMU MIS   สำหรับเจ้าหน้าที่        เยี่ยมชมมหาวิทยาลัยเชียงใหม่    CMU 360 องศา     ช่องทางสื่อสาร Website : https://www.cmu.ac.th", "url_lists": []}